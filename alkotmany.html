<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Alkotmánya</title>
    <link rel="stylesheet" href="style.css">
</head>
<body>
    <div class="header">
        <div class="img_cont">
            <img class="flag" src="img/flag.jpg" alt="Amerikai zászló" width="40">
            <img class="header_img" src="img/header.jpg" alt="Fehérház">
            <div class="overlay"></div>
            <h1 class="page_title">Amerikai Egyesült Államok</h1>
        </div>
    </div>
    <div class="top_nav">
        <ul>
            <li><a href="index.html">Kezdőlap</a></li>
            <li><a href="erdekessegek.html">Tudnivalók, érdekességek</a></li>
            <li><a href="alkotmany.html">Alkotmány</a></li>
        </ul>
    </div>
    <div class="content">
        <h2>Amerika alkotmánya</h2>
        <hr>
        <ol>
            <li> módosítás</li>
            <dd>Az első alkotmánymódosítás négy alapjogot véd: a vallásszabadságot, a szólás- és sajtószabadságot, a békés gyülekezéshez való jogot és a jogot arra, hogy a polgárok kérelmeikkel az államhoz fordulhassanak. Az alkotmánymódosítás megfogalmazása szerint a Kongresszus nem hozhat olyan törvényt, amely ezt a négy jogot korlátozná.</dd>
            <li> módosítás</li>
            <dd>A második alkotmánymódosítás a fegyverviseléshez való jogot mondja ki. A módosítás szövege szerint „Mivel egy jól szervezett milícia szükséges a szabad állam biztonsága szempontjából, nem lehet a népnek a fegyverek birtoklásához és viseléséhez való jogát csorbítani.”</dd>
            <li> módosítás</li>
            <dd>A harmadik alkotmánymódosítás tiltja azt, hogy magánházakban békeidőben katonákat szállásoljanak el a tulajdonos beleegyezése nélkül, és kiköti, hogy ezt háborúban is csak a törvényben meghatározott módon lehet megtenni. Ennek a szabálynak a háttere az, hogy a függetlenségi háborút megelőző időszakban az angolok gyakran szállásoltak el katonákat magánházaknál kényszerrel.</dd>
            <li> módosítás</li>
            <dd>A negyedik alkotmánymódosítás tiltja azt, hogy a hatóságok a polgárokat házkutatással, irataik vagy más személyes tulajdonuk átvizsgálásával vagy lefoglalásával indokolatlanul zaklassák. Házkutatási parancsot csak bűncselekmény alapos gyanúja esetén, eskü alatt tett tanúvallomás alapján lehet kiadni.</dd>
            <li> módosítás</li>
            <dd>Az ötödik alkotmánymódosítás a büntetőeljárások során elkövetett túlkapásoktól védi a polgárokat. Bűncselekmény vádjával csak akkor lehet valakit büntetőeljárás alá vonni, ha egy nagy esküdtszék (grand jury) vádat emelt az illető ellen (ez alól kivételt képeznek a hadbíróságok, amelyekre külön eljárásrend vonatkozik). Ha valakit egyszer egy vád alól felmentettek, akkor nem indulhat ellene másodszor is eljárás ugyanazzal a váddal. Senkit sem lehet arra kényszeríteni, hogy maga ellen tanúskodjon. Büntetéseket csak törvényes eljárás során lehet kiszabni.</dd>
            <li> módosítás</li>
            <dd>A hatodik alkotmánymódosítás a büntetőeljárások menetének alapelveit határozza meg. A vádlottnak joga van arra, hogy bűnösségéről vagy ártatlanságáról gyors és nyilvános tárgyaláson döntsenek. A tárgyalás helyszíne a bűncselekmény helyszíne szerint illetékes, törvényben előre meghatározott bíróság kell legyen. A vádlottal közölni kell, hogy mivel vádolják, kérésére szembesíteni kell őt az ellene tanúskodókkal, és kötelező érvénnyel meg kell idézni a mellette tanúskodókat. A vádlottnak joga van védő segítségét igénybe venni.</dd>
            <li> módosítás</li>
            <dd>A hetedik alkotmánymódosítás kimondja, hogy az esküdtszék előtti tárgyaláshoz való jog polgári peres ügyekben is megilleti a feleket, feltéve, hogy a perérték meghaladja a húsz dollárt. Ha egy kérdésben az esküdtszék döntést hozott, akkor azt a döntést a bíró nem másíthatja meg, kivéve, ha arra a precedensjog módot ad. A precedensjog szerint a bíró, ha úgy ítéli, hogy az esküdtszék döntése a törvénybe ütközik, megsemmisítheti azt. Ilyen esetekben az eljárást meg lehet ismételni.</dd>
            <li> módosítás</li>
            <dd>A nyolcadik alkotmánymódosítás tiltja a túlzott méretű óvadék vagy bírság kiszabását, valamint a szokatlan és kegyetlen büntetéseket.</dd>
            <li> módosítás</li>
            <dd>A kilencedik alkotmánymódosítás szerint „Az alkotmányban felsorolt bizonyos jogokat nem lehet úgy értelmezni, hogy azok megvonják vagy korlátozzák a nép által élvezett más jogokat.” Eszerint nem állhatja meg a helyét egy olyan jogi érvelés, hogy egy bizonyos jog valakit nem illet meg, mert az a jog az Alkotmányban nincs explicite megnevezve.</dd>
            <li> módosítás</li>
            <dd>A tizedik alkotmánymódosítás a különböző jogköröknek az Egyesült Államok, az egyes tagállamok és a polgárok közötti megosztását szabályozza. Ha az alkotmány egy jogkört nem ad a központi, szövetségi kormányzat valamely ágának, és annak a jogkörnek a gyakorlását nem is tiltja meg az egyes államok számára, akkor abban a kérdésben a döntés joga az államokat illeti meg, ha pedig az államok ezzel a jogukkal nem élnek, akkor a kérdés a polgárokra van bízva.</dd>
            <li> módosítás</li>
            <dd>A tizenegyedik alkotmánymódosítás korlátozza a szövetségi bíróságok hatáskörét: megtiltja, hogy az USA valamely tagállamát szövetségi bíróság előtt perbe fogja egy másik tagállam, vagy esetleg egy másik ország polgára. Az ilyen peres eljárásokra továbbra is lehetőség van az egyes államok bíróságai előtt, és a vesztes félnek továbbra is joga van a szövetségi bíróságnál fellebbezni az állami bíróság döntése ellen.</dd>
            <li> módosítás</li>
            <dd>A tizenkettedik alkotmánymódosítás megváltoztatja az elnök és az alelnök megválasztásának módját. A módosítás elfogadása előtt a procedúrát az Alkotmány második cikkelyének első szakasza szabályozta, amely szerint az államok által kijelölt elektorok két-két személyt jelöltek az elnöki pozícióra. A legtöbb jelölést kapott személy lett aztán az elnök, a második legtöbb jelölést szerzett személy pedig az alelnök lett. A tizenkettedik alkotmánymódosítás elfogadása óta az elektorok külön szavaznak az elnökjelöltekre és az alelnökjelöltekre. Szavazategyenlőség esetén az elnököt a Képviselőház, az alelnököt pedig a Szenátus választja meg.</dd>
            <li> módosítás</li>
            <dd>A tizenharmadik alkotmánymódosítás törvényen kívül helyezi a rabszolgaságot és minden egyéb, nem önként vállalt szolgasági viszonyt, kivéve az olyan eseteket, amikor ez törvényesen kiszabott büntetés része. (Ki lehet szabni például közmunkavégzést kisebb súlyú vétségek büntetéseként.)</dd>
            <li> módosítás</li>
            <dd>Célja a déli államokban élő volt rabszolgák illetve a Konföderáció volt tisztségviselőinek helyzetét rendezze. A módosítás öt pontból áll. Az első pont kimondja, hogy mindenki aki az Egyesült Államok területén született, automatikusan állampolgára az USA-nak és egyben annak az államnak, amelyben él. Ennek eredeti célja az volt, hogy polgárjogot adjon a volt rabszolgáknak, de a mai napig is kiható következménye az, hogy állampolgárságot ad külföldi szülők Amerikában született gyermekeinek. <br/><br/>Az első pont azt is kimondja, hogy az államok kötelesek megadni illetve megvédeni polgáraiknak azokat a jogait, amelyeket a szövetségi alkotmány garantál számukra. Ezzel az alkotmány a Jognyilatkozat hatályát kiterjeszti a szövetségi szintről az állami szintre is. Kötelezi az első pont az államokat arra is, hogy polgáraiknak (köztük a volt rabszolgáknak) biztosítsák a törvény előtti egyenlőséget.<br/><br/> A második pont explicite is felszámolja azt a megkülönböztetést az eredeti alkotmányszöveg első fejezetének második szakaszában, amely a népszámlálásokról és az ezek függvényeként kiszámított kongresszusi képviseleti részesedésekről szólva előírja, hogy a rabszolgákat hatvan százalékos súllyal kell számba venni. Egyben azt is kiköti a második pont, hogy ha egy állam a 21 éven felüli férfi polgárai egy része számára megtagadná a választójogot, akkor a kongresszusi képviseletét arányosan csökkenteni kell.<br/><br/>A harmadik pont a Konföderáció volt tisztségviselőinek azt a jogát korlátozza, hogy szövetségi hivatalt viseljenek. A pont úgy fogalmaz, hogy aki egyszer hivatali esküt tett arra, hogy az Egyesült Államok Alkotmányát védelmezni fogja, majd később segítséget nyújtott az Egyesült Államok ellenségeinek, az nem viselhet hivatalt a szövetségi államapparátusban. A Kongresszus szükség esetén kétharmados többséggel felmentést adhat ez alól a korlátozás alól.<br/><br/>A negyedik pont kimondja, hogy az Egyesült Államok nevében törvényesen felhalmozott adósságok, különösen a fegyveres lázadások leverése érdekében vállalt anyagi kötelezettségek érvényességét nem lehet megkérdőjelezni. Ugyanakkor érvénytelennek nyilvánítja azokat a tartozásokat, amelyeket a Konföderáció halmozott föl, és kimondja azt is, hogy a volt rabszolgatartóknak nem jár kárpótlás a rabszolgáik elvesztéséért.<br/><br/>Az ötödik pont egyszerűen felhatalmazza a Kongresszust, hogy törvényeket alkosson az első négy pont betartatása érdekében.</dd>
            <li> módosítás</li>
            <dd>Megtiltja, hogy valakitől a választójogot fajra, bőrszínre vagy korábbi rabszolga állapotára való hivatkozással megtagadják.</dd>
            <li> módosítás</li>
            <dd>A tizenhatodik alkotmánymódosítás feljogosítja a Kongresszust arra, hogy jövedelemadót vessen ki.</dd>
            <li> módosítás</li>
            <dd>Az eredeti alkotmányszöveg szerint a Szenátusba minden állam két szenátort delegálhat, és a szenátorokat az egyes államok törvényhozása választja. Ez a gyakorlatban számos problémához vezetett. Előfordult, hogy a szenátorok választását korrupció szennyezte be, és sokak szemében demokratikusabbnak tűnt volna a szenátorok közvetlen választása. Néhány állam ezt úgy oldotta meg, hogy népszavazást írtak ki a szenátorok személyéről, és a győztest az alkotmányos formalitás kedvéért a törvényhozás jóváhagyta. Ezt a rendszert formalizálta a tizenhetedik alkotmánymódosítás, amely előírta, hogy a szenátorokat közvetlenül a nép válassza meg.</dd>
            <li> módosítás</li>
            <dd>Szesztilalom. A módosítás nem várt hatása volt, hogy működési területet biztosított a szervezett bűnözésnek, így csak 14 évet élt. (1919-től 1933-ig volt hatályban.) 1917. december 18-án fogadták el és 1919. január 16-án lépett hatályba. A 21. alkotmánymódosítással visszavonták.</dd>
            <li> módosítás</li>
            <dd>A nők számára biztosította a választójogot valamennyi állam számára kötelező erővel.</dd>
            <li> módosítás</li>
            <dd>Az elnök hivatalba lépésének és helyettesítésének menetét írja le.</dd>
            <li> módosítás</li>
            <dd>A 18. kiegészítést helyezte hatályon kívül.</dd>
            <li> módosítás</li>
            <dd>A huszonkettedik alkotmánymódosítás korlátozza, hogy hányszor lehet az elnököt újraválasztani. Az új szabály szerint egy személy csak kétszer választható elnökké, ha pedig valaki már két évig volt elnök úgy, hogy valaki más helyett gyakorolta az elnöki hatalmat, akkor már csak egyszer lehet elnökké választani.</dd>
            <li> módosítás</li>
            <dd>A huszonharmadik alkotmánymódosítás azt mondja ki, hogy az Egyesült Államok fővárosának lakói ugyanúgy szavazhatnak az elnökválasztásokon, mintha valamelyik állam lakói lennének. Konkrétan a módosítás elfogadása óta a washingtoniak is küldenek elektorokat az elektori kollégiumba, amelynek létszáma ezáltal hárommal nőtt.</dd>
            <li> módosítás</li>
            <dd>A huszonnegyedik alkotmánymódosítás megtiltja azt, hogy a szavazójogot adó megfizetéséhez kössék.</dd>
            <li> módosítás</li>
            <dd>A huszonötödik alkotmánymódosítás azt szabályozza, hogy mi a teendő, ha az elnöki vagy alelnöki pozíció a hivatali idő lejárta előtt megüresedik.</dd>
            <li> módosítás</li>
            <dd>A huszonhatodik alkotmánymódosítás kimondja a 18 év felettiek választójogát a szövetségi és állami szintű választásokon.</dd>
            <li> módosítás</li>
            <dd>A huszonhetedik alkotmánymódosítás kimondja, hogy a szenátorok és képviselők fizetésének felemeléséről szóló törvény csak a törvény elfogadását követő első képviselőházi választás után léphet életbe.</dd>
        </ol>
    </div>
    <div class="footer">
        <p>&copy;2020 Nagy Noel</p>
    </div>
</body>
</html>